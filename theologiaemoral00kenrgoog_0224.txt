DE CONFESSIONE ANNUA. 203

dubitatur utrum satis noverit peccati malitiam, etde eo doleat, abso·
lutionem sub conditione posse aliquando impertiri conset S. Alphon·
siis, ob vitam incertam, ne salute periclitetur.¹ Constat a puero non
esse exigendam notitiam adeo explicitam fidei mysteriorum, quam· ¹
vis praecipua aliquo pacto agnoscere ct tenere debeat. Ab eo etiam
non sunt expectanda indicia valde manifesta doloris; sed sufficit si
confessario monente quantopere Deus oderit puniatque peccatum,
videatur ex animo illud rejicere, et nolle in posterum patrare.

29. Qui neglexerunt confiteri infra annum, sequenti anno bis con·
fiteri non tenentur, nam peccata utriusque anni unica confessione
· rite peracta remittuntur: quodsi initio anni confessi sint, nullo pec·
cato lethali gravati, in quod deinceps incidunt, tenet S. Alphonsus
cum aliis eos ad confessionis preceptum servandum debere iterum
confiteri, ‘⁶ cum respectu praesentis anni non satisfaciat, qui non
confitetur mortalia istius anni.”²

³0. A praecepto implendo excusari videntur quibus non est copia
sacerdotis probi: quamvis enim potestas non pendeat a moribus, et
fideles non debeant vitam sacerdotum curiosius scrutari, vix umen
censendi sunt ligati ad peccata sua detegenda ei cujus vitia patent,

nisi gravissima urgeat necessitas. Utitur tamen jure suo fidelis qui
pastorem suum, etiam improbum, adit ad legem Ecclesiae adimplen-
dam. Ceterum levis quaecumque pastoris culpa, vel mores acerbi
vel agrestes, non debent fidelibus excusationi haberi, quo minus an·
nuam saltem confessionem saciant: quamvis aliqui excusari possint
ob maximam quarn experiuntur difficultatem in co adeundo, dum·
modo brevi sit eis sacerdotis alterius· copia futura.

(l) L. ui. n. 432.
(2) lt· ri· u. 669.

 

